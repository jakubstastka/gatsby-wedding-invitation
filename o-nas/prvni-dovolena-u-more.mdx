---
title: "Jak jsme jeli prvně k moři"
author: "Jakub"
summary: "Už při balení jsem měl lehké podezření, že Karolínka nebude potřebovat samostatný kufr pro obuv, ale samozřejmě jsem si nemohl být jistý."
image: "../images/umag.jpg"
image_alt: "Karolína & Jakub v chorvatském Umagu."
sort_value: 3
---

První dovolená u moře je prý takovým velkým milníkem pro vztah mezi dvěma lidmi. V dopravní zácpě totiž leckoho poznáte, jaký skutečně je.

Původně jsme chtěli vyrazit do Chorvatska po železnici. Jako milovníka country hudby se mi ta myšlenka hned líbila. Po zjištění, že by cesta trvala zhruba několikrát déle a byla mnohem dražší, jsme se rozhodli pro individuální dopravu a dojet do Umagu, Chorvatska automobilem.

Už při balení jsem měl lehké podezření, že Karolínka nebude potřebovat samostatný kufr pro obuv, ale samozřejmě jsem si nemohl být jistý. Nakonec se jí však podařilo sbalit se do kufru, kam bych se s přehledem vešel i já.

Protože jsme ani jeden neměl zkušenost s tak dalekou cestou, rozhodli jsme se pro přenocování v Českých Budějovicích v hotelu, než vyrazíme na další cestu. Co nám tak nějak nedošlo, byl fakt, že hotel kombinovaný se zimním stadionem může znamenat usínání při zvuku turnaje. Nakonec ale domácí výhráli, takže pro místní fanoušky nevyvstala povinnost dávat najevo nespokojenost.

Cesta pokračovala víceméně bez výjimečných událostí, až na jednu epizodu, kdy jsme narazili na problém. Nemohli jsme najít nájezd na dálnici. Trvalo nám chvíli, než jsme zjistili, že tato část republiky dálnicí pokrytá není, takže vlastně naše okresně hlemýždí tempo bylo v pořádku. Hned se nám ulevilo.

Po příjezdu jsme lokalizovali pláž (5 minut pěšky od apartmánu), cestu do města (10 minut od apartmánu) a prozkoumali okolí jak na souši, tak pod vodou. Stejně by mě zajímalo, odkud vede ta záhadná roura ústící do moře...

Týden jsme tak chillaxovali na pláži, koupali se ve vodě a protože jsme slavili i výročí první schůzky, zašli na večeři v podobě pravé italské pizzy v chorvatské pizzerii. Hmm... A navíc při západu slunce s výhledem na moře.

A dovolená se nám tu líbila natolik, že jsme vyrazili i další rok.
