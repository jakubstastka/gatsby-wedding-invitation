---
title: "Jak jsme se seznámili"
author: "Karolína"
summary: "Tohle je story o tom, jak jsme se seznámili a jak to bylo hezké."
image: "../images/placeholder.jpg"
sort_value: 0
---

Seznámili jsme se 21. června 2019 v Kolíně na náměstí. Naše seznámení bylo dílem úplné náhody. Šla jsem s pejskem na procházku na náměstí a Kubík se vracel do práce.

Byl pěkný letní den a já se rozhodla navštívit kamarádku v kavárně. Oblékla jsem se, zabalila vodu a deku pro pejska a vydali jsme se na cestu. Udělali jsme si krásnou procházku od vodárny na náměstí.

Když jsme šli náměstím ke kavárně, slyšela jsem, jak někdo říká: „Hele, buldoček. Ten je hezkej.“ Na náměstí jsme si sedli ke stolu, kde jsme už měli připravenou rezervaci v kavárně jménem Mefisto. Objednala jsem si limču (myslím, že bezinkovou) a dortík (ten byl čokoládový). Ozzy dostal vodičku. A tak jsem seděla v kavárně popíjela limču a povídala si s kamarádkou. Ozzy seděl chvilku na židličce a potom na zemi u stolu a pozoroval okolí.

Najednou někdo přistoupil ke stolu a řekl: „Dobrý den slečno. Máme hezkého pejska.“ Potom začal hladit Ozzyho po hlavičce. „Já si k vám sednu, já jsem Jakub“. A tak jsme se s Kubíkem poznali a začal se psát náš příběh.

Za naším seznámením stála náhoda a krásný francouzský buldoček černé barvy jménem Ozzy, podle zpěváka Ozzyho Osbourna.

Větu: „hele, buldoček. Ten je hezký.“ pronesl Kuba, když nás potkal na náměstí, a pak se za námi vrátil do kavárny.
