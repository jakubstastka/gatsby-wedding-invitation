---
title: "První společný výlet"
author: "Jakub"
summary: "První společnou cestu jsme podnikli do Krkonoš. Výstup na hory nebyl pro Karolínu až tak přitažlivý a už vůbec nepomáhalo vysvětlování, že každým dalším krokem je blíž vesmíru."
image: "../images/placeholder.jpg"
sort_value: 1
---

Po několika týdnech randění nás napadlo, že bychom mohli vyrazit někam společně na výlet. Karolína navrhla, že bychom mohli vyrazit na chatu její rodiny a společně vyrazit na horskou túru.

To se mi jevilo jako poměrně dobrý nápad, protože jsem vášnivým horalem, který přešel Dolomity a Alpy. Kromě toho jsem už jednou na Sněžku vyrazil a cesta mi přišla jako celkem přístupná začátečníkům.

Už na úpatí hory jsem se snažil Karolínku motivovat k tempu pokročilejších turistů, avšak ani skladba Lví silou, vzletem sokolím na plnou hlasitost nedokázala Karolínu optimisticky naladit. Ba naopak, hrozně ji skladba rozčílila. Přitom je taková melodická.

Během pochodu jsme si povídali a dozvídali se, jaké názory má ten druhý na různé věci a skutečnosti kolem sebe. Směrem od Karolínky převládal popis názorů na Sněžku, které nebyly vzhledem k strmosti kopce úplně hezké. Dokonce ani nepomohlo mé vysvětlování, že každým dalším krokem je Karolínka blíž vesmíru.

Nakonec jsme se navzdory povětrnostním vlivům a strmosti hory dostali na vrchol. Dolů jsme se však chystali lanovkou, na což jsem měl vystříbený názor zase já, protože mě nelákala představa kabiny vysící nad zemí pouze za nějaký drát. Společnost nám dělal starší manželský pár, kde žena měla podobný názor jako já a její muž se jí smál stejně jako Karolínka mně.

Výlet však skončil úspěšně. Karolínka vyšlapala Sněžku a já jsem sjel dolů lanovkou.

Bylo to hezké. Až na tu lanovku, teda. Ta vůbec hezká nebyla.
